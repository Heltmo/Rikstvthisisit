URL: https://www.rikstv.no/kundeservice/faktura-og-betaling/avtalegiro-og-efaktura/
Tittel: AvtaleGiro og eFaktura

Ønsker du en enklere måte å betale regninger på? Da bør du bestille AvtaleGiro, eFaktura eller en kombinasjon av begge.

Dette kan du gjøre via Min side, hvor du også signerer sikkert med BankID. Har du ikke en registrert Min side-bruker, er det raskt å opprette og du kan gjøre det etter at du har trykket på bestill.

Bestill på Min side


## Faste regninger betalt på forfall – automatisk
Med AvtaleGiro slipper du å følge med på forfallsdatoer og unngår unødvendige purringer og gebyrer.

- Velg ”Ja takk” når du får tilbud om AvtaleGiro etter å ha betalt en regning i nettbanken. Du får beskjed når avtalen trer i kraft og må betale regninger tilsendt i posten som normalt inntil avtalen er aktivisert.
- Kommer ikke dette opp i din nettbank, må du ta kontakt med kundeservice i banken din. For å opprette en slik avtale trenger de fleste banker informasjon om hvilket beløp som skal trekkes, kontonummer det skal betales til og KID.
- KID-nummer finner du på din siste faktura fra oss, som er lett tilgjengelig på Min side.


## Ferdig utfylte regninger rett i nettbanken – enkelt og greit
Med eFaktura får du regningene rett i nettbanken i stedet for i postkassen, ferdig utfylt med KID-nummer og det hele.

- Logg inn i nettbanken din og du vil finne en liste med forslag til eFaktura-avtaler (de fleste banker har det). Denne ligger som oftest under ”Betaling” og ”Betalingsavtaler”. Velg RiksTV og opprett avtale. Du kan også ”klikke” ja til forslag om eFaktura-avtale neste gang du betaler en regning manuelt i nettbanken.
- Får du spørsmål om eFaktura-referanse, skal du benytte kundenummer. Det finner du på din siste faktura fra oss på Min side.

Har du fått en uønsket eFaktura-avtale?

Les mer om hvorfor, og hvordan du kan endre dette.

Fordeler med AvtaleGiro

- Regningen betales automatisk på forfallsdato
- Unngå purringer og gebyrer
- Bli varslet minst syv dager før regningen forfaller
- Kvittering med forklarende tekst på kontoutskriften og i nettbanken

For mer informasjon se avtalegiro.no

Fordeler med eFaktura

- Ferdig utfylt
- Full oversikt over betalte og ubetalte regninger
- Bedre kontroll, fordi eFakturaen må godkjennes av deg i nettbanken før beløpet trekkes fra kontoen
- Unngå unødvendig bruk av papir

For mer informasjon se efaktura.no

RiksTV tar ikke gebyr for eFaktura. AvtaleGiro kombinert med eFaktura er også gebyrfritt.

