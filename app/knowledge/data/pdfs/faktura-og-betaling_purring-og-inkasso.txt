URL: https://www.rikstv.no/kundeservice/faktura-og-betaling/purring-og-inkasso/
Tittel: Purring og inkasso

Ved manglende betaling ved forfall vil du motta en purring måneden etter. Purringen vil inkludere et purregebyr på kr 35,- i tillegg til kostnad for en ny abonnementsperiode. På Min side kan du sjekke om vi har mottatt din innbetaling.

Hvis purringen ikke blir betalt til forfall, vil du motta et inkassovarsel som også inneholder et purregebyr. Ved betaling av dette kravet er det viktig å bruke KID-nummer og kontonummer fra inkassokravet og ikke fra purringen. Blir heller ikke inkassovarselet betalt vil TV-signalene bli stengt og kravet oversendt til rettslig inndrivelse.

Har du mottatt et inkassokrav må du ta direkte kontakt med Lindorff på telefon 23 21 10 00. Når inkassokravet er sendt ut vil saken umiddelbart bli overført til Lindorff for videre behandling.

TV-signalene åpnes når RiksTV får bekreftelse fra inkassobyrået at din faktura er betalt. Dette kan ta 2 - 3 arbeidsdager. Ønsker du en raskere gjenåpning, kan du sende Lindorff en kopi av innbetalingen din.

